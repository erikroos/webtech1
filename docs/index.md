# Webtechnologie 1

In deze module maken we kennis met webtechnologie. We bespreken html en css, en gebruiken uiteindelijk het [Bootstrap-framework](https://getbootstrap.com/) om de vormgeving van onze site eenvoudig professioneel te maken. Vervolgens gebruiken we de [python-library Flask](https://flask.palletsprojects.com/en/1.1.x/) om websites interactief te maken en aan te sluiten op een [sqlite-database](https://sqlite.org/index.html).

De module is onderdeel van de propedeuse van de opleiding HBO-ICT en is daarom bewust breed van ondiep van opzet: we bespreken alle facetten en alle lagen waar webtechnologie mee te maken heeft, maar gaan nergens echt de diepte in. Het web is een complex apparaat waarin veel verschillende technieken samenwerken en het is binnen het tijdsbestek van tien weken niet mogelijk om die allemaal uit ten treure te behandelen. Voor deze propedeutische fase is het voldoende wanneer deelnemers aan het eind voldoende <i>working knowledge</i> van dit alles hebben. Bij de opleiding Software Engineering komt het web nog uitgebreid aan de orde in semester vier.

## Weekplanning

In de tabel hieronder staan de onderwerpen per week.

Weeknummer | Onderwerpen
---|---
1 | [Front-end, html en css](week1/1.html/html-deel1.md)
2 | [Python OOP](week2/oop-deel1.md)
3 | [Python en Databases](week3/sql-deel1.md)
4 | [Flask en Jinja-templates](week4/flask-deel1.md)
5 | [Flask en formulieren](week5/flask-forms-deel1.md)
6 | [Flask en views](week6/flask-views-deel1.md)
7 | [Refactoring en ORM](week7/flask-applicaties-deel1.md)
8 | [Inloggen](week8/user-authentication-deel1.md)

## Toetsing

Gedurende de module werken studenten aan één van [de vier voorgestelde projecten](projecten/index.md). Op gezette tijden gedurende het kwartaal wordt de voortgang van dit project beoordeeld en het eindcijfer is het gemiddelde van deze beoordelingen. Hieronder staat de planning van deze toetsmomenten en de eisen waar het project op dat moment aan moet voldoen.

weeknummer | onderdelen van de website
---|---
3 | Website heeft vormgeving en een koppeling met een database
5 | Op de site ingevulde data komt terecht in een sqlite-database
6 | Website maakt gebruik van verschillende views
8 | Geregistreerde bezoekers kunnen op de site inloggen


## Bron

Deze module is in grote lijnen gebaseerd op de cursus [Python and Flask Bootcamp van Udemy](https://www.udemy.com/course/python-and-flask-bootcamp-create-websites-using-flask/). Om deze cursus voor de opleiding geschikt te maken hebben we de programmacode gemoderniseerd en vertaald naar het Nederlandse domein, specifieke methoden en technieken (die voor deze fase te ver gingen) verwijderd en het geheel van uitgebreide tekstuele toelichting voorzien.