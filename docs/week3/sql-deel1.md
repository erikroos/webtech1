# Databasebeheer in Python

In het informatietijdperk waarin de wereld momenteel verkeert, spelen gegevens een enorme rol. Er worden ongelofelijk veel gegevens onderling uitgewisseld, denk maar eens aan de sociale media. Een uurtje online vergt al gauw 100MB nog zonder dat er allerlei films en video ge-upload of gestreamd worden. Daarnaast heeft het  online bestellen van goederen een enorme vlucht genomen. 

Kleding, eten, films, reizen alles kan online geboekt worden. En aan het bedrijfsleven de taak dat allemaal in goede banen te leiden. In essentie is de hele wereld bezig met het maken, opslaan en ophalen van gegevens!  En er komt nog heel wat bij kijken om dat allemaal in goede banen te leiden. Hier komt een databasebeheersysteem (DBMS) uitstekend van pas.

Een DBMS is een softwaresysteem waarmee gegevens uit een database geselecteerd kunnen worden, worden toegevoegd, gewijzigd en verwijderd. Bovendien bevat de software items waarmee de database onderhouden kan worden. Te denken valt hier aan het opzetten van een nieuwe database, het bepalen welke restricties erop toegepast moeten worden en onder meer wordt hiermee geregeld welke rechten de verschillende gebruikers mogen hebben. Dergelijke  systemen variëren in grootte, van kleine systemen die gewoon op een pc draaien tot grotere systemen die op mainframes geïnstalleerd zijn.

De focus ligt uiteraard op Python, maar deze programmeertaal is uitstekend in staat  om te communiceren met databases. Er zijn veel verschillende DBMS-systemen, zoals MySQL, Oracle, Firebird en nog veel meer.

Hier is gekozen voor SQLite. Dit is een open-source, volledig functioneel, op zichzelf staand, op SQL gebaseerd lichtgewicht databasebeheersysteem. Gegevens kunnen gewoon in een bestand worden opgeslagen. SQL-query’s kunnen op SQLite-tabellen worden uitgevoerd om de gewenste acties netjes tot een goed einde te brengen.

Het mooie is bovendien dat SQLite met Python mee geïnstalleerd is. Is er iets misgegaan tijdens de installatie kan de laatste versie gedownload worden van https://www.sqlite.org/index.html .

Om met SQLite te kunnen werken moet in de command-line het commando SQLite3 ingetoetst worden waarna het programma wordt geopend.
